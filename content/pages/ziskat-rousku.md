# Jak získám roušku?
**Kvůli získání roušky nové místo nezakládejte, ani se neregistrujte. Existuje rychlejší a snadnější cesta.**

Stačí najít nejbližší místo, které má roušky k dispozici a spojit se s nimi. Kontakt najdete vždy **v popisku místa**, nebo využijte jejich **objednávkový formulář**, pokud je na něj uvedený odkaz. Je to lepší, než psát do komentářů k danému místu - **máte větší jistotu, že švadlena o vás bude vědět**.

## Jak najdu nejbližší místo s rouškami?

### Pro jednotlivce
Poté, co jste zadali svou adresu nebo město, dole vyberte **zelenou** ikonu pro zobrazení míst, které mají roušky ušité a k dispozici. Domluvte se na odměně - pokud švadlena nebude chtít peníze, můžete jí nabídnout třeba přinesení nákupu nebo vymyslíte něco jiného, co by ji potěšilo.

![Snímek obrazovky s ovládáním mapy](/obrazky/jak-ziskat.webp)

Také se můžete domluvit se **žlutým** místem a donést materiál. Některá místa využívají objednávkovou tabulku, jiná e-mail, další telefon.

Roušky můžete získat i na některém z **distribučních míst** – **oranžová ikona s budovou**. Prosíme nezapomínejte, že i tato místa organizují dobrovolníci z řad veřejnosti, nejedná se o státem organizovanou distribuci zásob.
Místa vyfiltrujete kliknutím na příslušnou ikonu vpravo dole na mapě.

Roušky si můžete nechat i zaslat. Zdarma je posílá Česká pošta.

**Důležité: Pokud si nejste jisti, s obdrženou rouškou zacházejte, jako by nebyla sterilizovaná. Přečtěte si pravidla, jak s rouškou zacházet a jak se o ni starat, najdete je na [www.rouskyvsem.cz](https://www.rouskyvsem.cz).**


### Jste nemocnice? Instituce?
Do políčka vpravo nahoře nad mapou zadejte svou adresu nebo město a stiskněte enter. Pak najděte nejbližší sběrné místo a kontaktujte je.
Zároveň můžete zadat do mapy sebe jako instituci, která roušky potřebuje. Vytvořit takové místo je snadné, postupujte podle [návodu](/vytvorit-misto).
Pokud byste měli jakékoli potíže, pište nám na damerousky@gmail.com.

