# Jak vytvořit nové místo
**Cílem webu damerousky.cz je mít přehled, jaká je aktuální potřeba roušek a kde.**

## Nabízíte roušky, materiál, nebo opravu šicího stroje?
Ať už sedíte doma u šicího stroje, nebo jste  **velkokapacitní výrobna roušek** či **poskytovatel materiálu**, přidejte se na mapu. Skrze mapu můžete nabídnout i materiál, nebo **opravu šicích strojů**.
**Vytvořit místo je jednoduché. Návod najdete níže.**

## Jsem jednotlivec a roušku potřebuji
Pokud jste jednotlivec a potřebujete roušku, **přečtěte si, [jak kontaktovat ty, které mají roušky k dispozici](/ziskat-rousku). Nové místo nezakládejte.**

## Jsem instituce a roušky potřebuji
Jste **nemocnice**, **lékař**, **instituce**, **záchranáři** nebo **domov důchodců** a potřebujete roušky?
Založte nové místo - **pin s červeným vykřičníkem** a  napište, kolik roušek u vás aktuálně chybí.
Pro doručení roušek můžete také kontaktovat přímo **sběrné místo** ve své blízkosti.
Pokud budete mít potíže, kontaktujte nás na [damerousky@gmail.com](mailto:damerousky@gmail.com).

## Roušky mohu distribuovat
**Distribuční místa** roušky sbírají a pak rozdávají lidem, kteří si pro ně přijdou. Distribuční místa vznikají nejčastěji na radnicích, úřadech, v některých obchodech jako jsou supermarkety nebo pumpy, ale můžete se setkat i s rouškovníkem, ze kterého lidé sami a zdarma roušky berou.
**Vytvořit distribuční místo je snadné, podívejte se na návod níže.**

**Sběrná místa** pak sbírají roušky pro instituce a nemocnice. Tam je možné roušky pouze donést. Pokud chcete založit sběrné místo, napište nám na [damerousky@gmail.com](mailto:damerousky@gmail.com).

# Jak založit nové místo
1. Vpravo nahoře klikněte červené tlačítko **Přidat místo** (Add a place).
2. Zadejte **název města** a pokud se rozbalí seznam obcí, vyberte tu svoji.
3. Svoje místo **pojmenujte** – zadejte svoje jméno, firmy nebo úřadu.
4. Obrázek nahrávat nemusíte.
5. V **Kategorii** (Category) níže vyberte tu správnou variantu.
**TIP**: Pokud šijete, své výrobní možnosti můžete kdykoliv změnit dle situace pomocí [semaforu](/semafor).
6. Do pole **Popis** (Description) zadejte popis. Připište také, zda roušky vyvařujete.
Příklad: *Jiřina, šiju 10 denně, nevyvařuji.* nebo *Ráda pošlu už nastříhané látky. Napište mi rozměry.*
**TIP**: Pokud šijete roušky, můžete vložit i odkaz na svůj objednávkový formulář. Jak formulář získat se dozvíte níže.
7. Napište přesnou adresu, včetně čísla popisného a případně vchodu.
8. **Přidejte kontakt** - doporučujeme vložit e-mail. E-mail pak **pravidelně kontrolujte** a nezapomeňte se podívat i do složky spam nebo junk.
9. Vyberte, zda roušky, materiál nebo opravu nabízíte **zdarma**, nebo chcete **zaplatit**. Pokud chcete zaplatit, uveďte v popisu
 orientační cenu za jednu roušku, za metr látky, za opravu.
10. Uložte červeným tlačitkem **Přidat místo** (Add a place).
11. Pak vás stránka vyzve k **registraci** (ta je zdarma, e-mailem nebo přes Facebook). Registrujte se, abyste mohli později své místo
 upravit (hodí se, když nestíháte šít nebo potřebujete materiál), nebo smazat. Nezapomeňte **potvrdit registrační e-mail**, může se stát, že bude ve složce Spam nebo Junk. Pokud jej tedy nenajdete v příchozí poště, podívejte se i tam.

## Jak na tabulku objednávek
Objednávky spravujte, jak budete chtít, třeba e-mailem. Nám se osvědčilo použít **objednávkovou tabulku**. Lidé se do ní mohou sami
zapisovat. A vy můžete reagovat, označovat co už je hotové, případně doplňovat termín pro vyzvednutí. Pokud ji použijete, nezapomeňte **odkaz na tabulku uvést do popisu vašeho místa**.

Na [tomto odkazu](https://docs.google.com/spreadsheets/d/1w6YsVZd8Xq7XFZ6a11Xe2Tyk1199KwZUCfrZaCpDdN8/edit#gid=0) najdete
objednávkovou tabulku.

**Ještě dříve, než do ní začnete psát, vytvořte si vlastní kopii dokumentu.** Klikněte na *Soubor* a vyberte *Vytvořit kopii*.
Takto vytvořený formulář můžete začít používat a **odkaz** pak dejte **do popisku vašeho místa**. Nezapomeňte se pak na do formuláře pravidelně dívat :-)

## Nedaří se změnit stav vašeho místa?
Kontaktujte správce webu na [damerousky@gmail.com](mailto:damerousky@gmail.com).

## Zakládáte distribuční místo?
Podívejte se, zda ve vašem okolí už nějaká distribuční místa neexistují (začaly je zakládat třeba radnice a městské úřady)
a zvažte, zda nespojit síly.

Distribučním místem může být lékárna nebo i krabice u vchodu do supermarketu či na pumpě po dohodě s majiteli. Lidé k vám budou
nosit hotové roušky a vy je budete distribuovat dál. Je proto důležité **zadat přesnou adresu**. Napište také, zda už nějaké
**roušky na místě máte** a rozdáváte, nebo teprve **sbíráte**.

## Něco na webu nefunguje?
Pokud máte potíže, podívejte se nejdříve na [často kladené otázky](/faq).
Pokud tam řešení nenajdete, kontaktuje nás na [damerousky@gmail.com](mailto:damerousky@gmail.com).
